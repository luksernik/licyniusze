---
{"dg-publish":true,"permalink":"/europa-zachodnia/iberia/krolestwo-kastylii-leonu/"}
---


> [!infobox|wikipedia]+
> # Królestwo Kastylii-Leónu
> ###### 1230-1422
> <img src="https://upload.wikimedia.org/wikipedia/commons/thumb/1/13/Flag_of_Castile_and_Le%C3%B3n.svg/1024px-Flag_of_Castile_and_Le%C3%B3n.svg.png"><img>
> ###### Informacje ogólne
> **Stolica** | Toledo, Valladolid |  
> ---|---|  
> **Języki** | kastylijski
> **Religia** | Katolicyzm (Rzym)
> **Rodzaj rządów** | Monarchia feudalna
> **Władza Ustawodawcza** | Kortezy
> ###### Ważniejsi Władcy 
> **Królowie Kastylii-Leónu** | |
> ---|---|  
> - 1350-1405 | [[Europa Zachodnia/Iberia/Piotr I Sprawiedliwy\|Piotr I Sprawiedliwy]]
> - 1405-1409 | [[Europa Zachodnia/Iberia/Alfonso XII Okrutny\|Alfonso XII Okrutny]]
> - 1415-1422 | [[Ferdynand V Waleczny\|Ferdynand V Waleczny]]

## Lista władców
---
##### [[Dynastia Ivrea\|Dynastia Ivrea]]
- [[Europa Zachodnia/Iberia/Piotr I Sprawiedliwy\|Piotr I Sprawiedliwy]] (1350-1405)
- [[Europa Zachodnia/Iberia/Alfonso XII Okrutny\|Alfonso XII Okrutny]] (1405-1409)
- *wojna domowa* (1409-1415)
- [[Ferdynand V Waleczny\|Ferdynand V Waleczny]] (1415-1419)
- [[Europa Zachodnia/Iberia/Sanczo V\|Sanczo V]] (1419-1422)
- *rozpad królestwa na [[Europa Zachodnia/Iberia/Królestwo Kastylii\|Królestwo Kastylii]] oraz [[Królestwo Galicji-Leónu\|Królestwo Galicji-Leónu]]*

## Historia
---
#### Rządy Piotra Sprawiedliwego (1369–1405)
Zwycięstwo [[Europa Zachodnia/Iberia/Piotr I Sprawiedliwy\|Piotra I Sprawiedliwego]] w [[I kastylijska wojna domowa\|wojnie o sukcesję]] pozwoliło Kastylii na okres względnej stabilizacji, choć było to wytchnienie bardziej pozorne niż trwałe. Nowy monarcha, wspierany sojuszem z [[Europa Zachodnia/Francja i Anglia/Królestwo Anglii\|Anglią]], oparł swą władzę nie na tradycyjnych rodach magnackich, które oskarżał o zdradę i oportunizm, lecz na mieszczaństwie i drobnej szlachcie, skorych do posłuszeństwa w zamian za udział w nowym systemie administracyjnym i gospodarczym. W celu zapewnienia lojalności oddziałów mauryjskich, złożonych w dużej mierze z najemników, Piotr zwolnił [[Emirat Grenady\|Emirat Grenady]] z obowiązku płacenia trybutu na okres dziesięciu lat. Decyzja ta zapewniła mu wdzięczność weteranów i umożliwiła chwilowe wzmocnienie armii, lecz jednocześnie stała się źródłem długofalowych trudności, gdyż Grenada, wolna od ciężaru finansowego, mogła umocnić swe wewnętrzne struktury i przygotować się do przyszłej ekspansji kosztem Kastylii.
#### Krótkie rządy Alfonsa XII 
Po śmierci Piotra I władzę objął jego syn, [[Europa Zachodnia/Iberia/Alfonso XII Okrutny\|Alfonso XII Okrutny]] (1405). Zdeterminowany, by odzyskać przychylność możnych, natychmiast wycofał przywileje nadane mieszczaństwu i przywrócił dominację magnaterii. Kluczową rolę w jego polityce odgrywał magnat [[Enrique de la Cerda\|Enrique de la Cerda]], którego wpływy na dworze były ogromne. Nowy kurs doprowadził do otwartego buntu – seria egzekucji w Valladolid w 1409 roku zrodziła falę gniewu, która wkrótce rozlała się na Toledo i inne miasta. Rewolty mieszczańskie i zbrojne wystąpienia drobnej szlachty zachwiały panowaniem Alfonsa, a sam król wkrótce padł ofiarą spisku.
#### Wybuch wojny o sukcesję 
>> *Osobny artykuł: [[II kastylijska wojna domowa\|II kastylijska wojna domowa]]*

Zamordowanie Alfonsa w 1409 roku pogrążyło kraj w chaosie. Władzę objął jego syn [[Europa Zachodnia/Iberia/Sanczo V\|Sanczo V]], jednak na scenę wkroczył [[Ferdynand V Waleczny\|Ferdynand V Waleczny]], brat zmarłego, popierany przez [[Europa Zachodnia/Iberia/Królestwo Aragonii\|Królestwo Aragonii]] i wspomagany przez wojska najemne. Ferdynand szybko opanował Valladolid, gdzie koronował się na króla Kastylii, a południowi możni uznali jego władzę. Jednakże Sanczo V, znalazł schronienie na dworze portugalskim i dzięki wsparciu króla [[Europa Zachodnia/Iberia/Edward Portugalski\|Edwarda]] zaczął budować bazę dla własnych roszczeń, koncentrując się w Galicji i Leonie. Do końca 1414 Ferdynand V zdołał opanować większość Kastylii, jednak jego władza nad zachodnimi krainami była jedynie symboliczna.
#### Wojny z Maurami
>> *Osobny artykuł: [[Wielka Istiada\|Wielka Istiada]]*

Rozpad wewnętrzny Kastylii stał się okazją dla jej dawnych przeciwników. Emir Grenady, [[Muhammad VIII Nasrid\|Muhammad VIII Nasrid]], zebrawszy armię jakiej nie widziała Andaluzja od wieków, wykorzystując słabość sąsiada, uderzył w 1415 roku. Jego armie zajęły Kordobę, a niebawem padła także Sewilla, gdzie miejscowa ludność moryska zbuntowała się przeciw kastylijskiemu garnizonowi. Ferdynand V, mimo deklarowanego wsparcia Aragonii, nie był w stanie stawić skutecznego oporu. Pokonany w [[bitwa pod Al-Jusanną\|bitwie pod Al-Jusanną]], dostał się do niewoli i został stracony, co ostatecznie pogrążyło stronników aragońskich w chaosie.

W tej sytuacji tron objął w 1419 roku Sanczo V Kantabryjski, powróciwszy z wygnania z [[Europa Zachodnia/Iberia/Królestwo Portugalii\|Portugalii]]. Sanczo przystąpił do reorganizacji wojska i zdołał zebrać czterdziestotysięczną armię, w skład której wchodzili również Portugalczycy, Baskowie, Francuzi i Aragończycy, z którą w 1421 roku wyruszył ku Kordobie, by odzyskać Andaluzję. Na jego drodze stanął jednak wybitny strateg andaluzyjski, [[Abd Allah ibn Faris\|Abd Allah ibn Faris]], który mimo dysponowania siłami o połowę mniejszymi zadał królowi druzgocącą klęskę w [[bitwa pod Lurqa\|bitwie pod Lurqa]].
#### Dezintegracja
Klęska Sancza podkopała jego autorytet i ostatecznie pozbawiła poparcia szerszych warstw społecznych. W 1422 roku [[Europa Zachodnia/Iberia/Enrique I Łaskawy\|Enrique I Łaskawy]], syn Ferdynanda, wkroczył do Toledo przy wsparciu Aragonii i ogłosił się królem Kastylii. By wzmocnić swe roszczenia, poślubił Jaśminę Sardyńską i złożył hołd królowi Aragonii, zapewniając sobie niezbędne poparcie. Jednakże Galicja i Leon pozostały pod kontrolą Sancza, który niespodziewanie zdołał odnieść zwycięstwo w bitwie pod Ávila, konsolidując swoje panowanie na północy. Tym samym w 1420-tych latach doszło do trwałego podziału Kastylii: [[Europa Zachodnia/Iberia/Królestwo Kastylii-Leónu\|południe i centrum]] znalazły się pod wpływem Aragonii, a [[Królestwo Galicji-Leónu\|północ]] pod protekcją Portugalii.

## Następstwa 
---
Podział królestwa na Kastylię i Galicję-Leon osłabił znaczenie [[Dynastia Ivrea\|dynastii burgundzkiej]] w polityce iberyjskiej. Andaluzja, utracona na rzecz Grenady, nigdy już nie powróciła w granice korony. Wewnętrzne konflikty magnaterii z mieszczaństwem doprowadziły do zahamowania rozwoju gospodarczego, a aspiracje Kastylii do dominacji w regionie ustąpiły miejsca rosnącej potędze Portugalii i Aragonii. Powstanie dwóch rywalizujących królestw kastylijskich pogłębiło fragmentację polityczną Półwyspu Iberyjskiego i stworzyło warunki dla długotrwałej rywalizacji, która miała kształtować losy regionu przez następne stulecia.